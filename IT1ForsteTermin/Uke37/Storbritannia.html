<!DOCTYPE html>
<html lang="nb" dir="ltr">

  <head>
    <meta charset="utf-8">
    <title>Den Amerikanske revolusjonen</title>

    <link rel="stylesheet" href="stilark.css">

  </head>

  <body>
    <header>
        <h1>Storbritannia</h1>
      <!--navigasjonsbaren-->
    <nav>
      <ul>
        <li><a href="Hjem.html">Hjem</a></li>
        <li><a href="Storbritannia.html">Storbritannia</a></li>
        <li><a href="Kart.html">Kart</a></li>
        <li><a href="Yorktown.html">Yorktown</a></li>
      </ul>
    </nav>

    </header>

    <main>
      <p>Tradisjonelt har historikere og arkeologer antatt at Storbritannias tidlige historie var preget av invasjoner og fortrengninger av tidligere befolkningsgrupper, men dette synet er nå mer omdiskutert. For eksempel møtte den romerske invasjonen i det første århundret f.Kr. utpreget keltisk samfunn og kultur, men det er uklart om dette skyldes tidligere erobring eller fredelig kulturpåvirkning. I det 5. århundre ble De britiske øyer invadert av germanske stammer, først og fremst anglere og saksere fra dagens Nord-Tyskland, men også jyder fra dagens Danmark. Disse germanske stammene la grunnlaget for den engelske nasjonen, og bragte med seg sitt gammelsaksiske språk som utviklet seg til dagens engelsk. I 1066 ble angelsakserne erstattet av de skandinaviske normannerne fra det franske landskapet Normandie som den herskende klassen, etter Vilhelm Erobrerens erobring av England. Normannerne snakket fransk, slik at fransk for en lengre periode i middelalderen ble overklassespråket. Etter hvert smeltet angelsaksere, jyder og normannere sammen til ett folk, slik også språket smeltet sammen. Det engelske språk har i dag mange innslag av fransk (spesielt innenfor det engelske kjøkken), men der de folkelige germanske språk dominerer.
<br>
<br>
      På 1800-tallet var Storbritannia den dominerende handels- og sjømakten i verden med et imperium som strakte seg over en tredjedel av kloden. Blant annet var India, Canada, Australia og større deler av Øst-Afrika og Sør-Afrika underlagt den britiske kronen. Imperiet ble avviklet etter 2. verdenskrig, der det britiske India fikk selvstendighet i 1947 som flere nye stater, mens de afrikanske koloniene fikk selvstendighet i løpet av 1950- og 60-tallet. Men fremdeles er den britiske monarken formelt statsoverhode i mange tidligere kolonier.
<br>
<br>
      Storbritannia ble medlem av EU fra 1. januar 1973. I folkeavstemningen i 2016 ble det flertall for at landet skulle melde seg ut av EU, og i 2017 ble prosessen med utmeldelsen formelt satt i gang. Traktaten om Den europeiske union gir en frist på to år for forhandlinger dersom et land melder seg ut av unionen.[1] Storbritannias utmeldelse av EU kalles brexit.
      </p>
            <img src="UnitedKingdom.jpeg" title="Storbritannia" alt="Bilde av Storbritannia">
    </main>

  </body>

</html>
